Döngüler: Döngüler verilen bir kod bloğunu bir  şart sağlandığı sürece tekrar tekrar işletilmesini sağlayan programlama  yapılarıdır. JS üç döngü yapısı sağlamaktadır. Temelde tüm döngü  yapılarının görevi belirlenen şart sağlandığı sürece verilen kod  bloklarını işletmektir. Sağlanan döngü yapılarının tek farkı şartın  ifade ediliş biçimidir. 

while: while döngüsü verilen şart ifadesi sağlandığı (true sonuç verdiği) sürece bir kod bloğunu işletir. 

do/while: do/while döngüsü, while döngüsünün bir  türevidir. do/while döngüleri do anahtar sözcüğüyle başlar. Bunun  ardından küme parantezleri ( { … } ) içindeişletilecek kod bloğu  yazılır. Kod bloğunun arkasında döngünün işletilmesini kontrol eden  while ifadesi yazılır. do/while döngüsünün, while döngüsünden tek farkı,  verilen şart sağlanmıyor olsa bile döngünün en az bir kez dönmesidir. 

for: İşlev bakımından for ve while döngüleri  arasında fark yoktur. for döngülerinin farkı, döngünün işletilmesi ile  ilgili tüm işlemlerin kontrol bloğu içerisinde yapılmasıdır. while  döngülerinde kontrol bloğunda sadece şart ifadesi yer alırken; for  döngülerinin kontrol bloğunda, tanımlama ifadesi, şart ifadesi ve işlem  ifadesi yer alabilir. 
